Uwagi ogólne
1. Zasady wyboru tematu projektu
1.1. Tematy można wybrać z puli przykładowych tematów zawartych w tym dokumencie.
1.2. Możliwe jest zgłoszenie własnego tematu. Należy przesłać prowadzącemu propozycje opisu
i testów (w formie opisanej w dalszej części dokumentu). Własne tematy muszą być
zgłoszone i zaakceptowane w jednoznaczny sposób przez prowadzącego najpóźniej do 30
listopada 2025. W szczególności stwierdzenie: “temat jest w porządku, ale należy zmienić X”
nie jest zaakceptowaniem tematu.
1.3. Opisy projektów i testów mogą ulec niewielkim modyfikacjom mającym na celu usunięcie
niejasności lub dodanie autorskich rozwiązań.
1.4. W danej grupie laboratoryjnej możliwa jest realizacja danego tematu niezależnie przez
maksymalnie jedną osobę – lista grup jest dostępna na kanale Projekty w zespole SYSTEMY
OPERACYJNE ewentualnie o skompletowanie listy zbiorczej tematów dla danej grupy i
przesłanie jej za pomocą wiadomości w systemie Moodle proszeni są starostowie danej
grupy lub osoby wybrane przez daną grupę. W przypadku braku takiej listy decyzję o
przyznaniu lub nie danego tematu (z puli dostępnych poniżej) danej osobie podejmie
prowadzący do dnia 1 grudnia 2025.

2. Zasady opisu i zgłoszenia danego zadania
2.1. Opis zadań i testów powinien być analogiczny do zamieszczonych w poniższym dokumencie
2.2. Wybrany temat (zarówno ten z dostępnej poniżej puli jak i indywidualny) musi być opisany w
pliku typu Markdown z rozszerzeniem „.md”.
2.3. Nazwa pliku z opisem powinna mieć format: „NAZWISKO_IMIĘ_NR
ALBUMU_opis_XXX.md”, gdzie XXX oznacza „temat_wybranego_projektu” (np.:
KOWALSKA_ANNA_123456_opis_REJS.md).
2.4. Tematy projektów wraz z ich opisem oraz opisem testów należy przesłać w systemie Moodle
w zadaniu pt. „Wybór tematu projektu”
2.5. Dla każdego projektu należy stworzyć jego repozytorium (publiczne) w systemie GitHub oraz
zamieścić link do niego w przesyłanym opisie.

3. Zasady oddawania projektów
3.1. Ostateczny termin oddania projektu (odesłania na deltę po prezentacji) to 21 stycznia 2026r.
Za każdy dzień zwłoki odejmowany jest 1% z oceny końcowej.
3.2. Raport z projektu spakowany wraz ze źródłami (skopiowanymi z GitHub-a) należy przesłać
w systemie Moodle (delta.pk.edu.pl) w zadaniu pt. „Projekt” do 21 stycznia 2026r.
3.3. Przed odesłaniem na deltę obowiązkowa prezentacja u prowadzącego zajęcia projektowe.

4. Wymagania w stosunku do projektów oraz raportu
4.1. Wymagania obowiązkowe:
a. Konieczne jest udokumentowanie wymaganych przypadków użycia mieszczących się w
ramach opisu zadania.
b. Wszystkie dane wprowadzane przez użytkownika powinny być sprawdzane (np:
maksymalna dopuszczalna dla danego użytkownika liczba procesów do uruchomienia),
w razie wpisania niepoprawnych wartości powinna zostać wyświetlona wiadomość
informująca użytkownika.
c. Dla wszystkich funkcji systemowych zaimplementuj obsługę błędów używając funkcji
bibliotecznej perror() i zmiennej errno.
d. Do tworzonych struktur (np.: pamięć dzielona, semafory, kolejki komunikatów, …, itp.)
ustawić minimalne prawa dostępu, konieczne do wykonania zadania.
e. Po zakończeniu zadania wszystkie używane struktury muszą być usunięte chyba, że w
zadaniu wyraźnie określono która z nich ma pozostać (np.: segment pamięci dzielonej).
f. Program napisany w C/C++.
g. Należy unikać rozwiązań scentralizowanych – symulacja działa na procesach -
obowiązkowe użycie funkcji fork() i exec().

5. Zawartość raportu oraz sposób oceny projektu
5.1. Raport ma być treściwy i w miarę krótki. Ma zawierać założenia projektowe kodu, ogólny opis
kodu, co udało się zrobić, z czym były problemy, dodane elementy specjalne, zauważone
problemy z testami.

5.2. Na końcu raportu muszą się znaleźć opisane linki do istotnych fragmentów kodu (w źródłach
na GitHub) który obrazuje wymagane w projekcie użyte konstrukcje (funkcje systemowe)
takie jak:
a. Tworzenie i obsługa plików (creat(), open(), close(), read(), write(), unlink());
b. Tworzenie procesów (fork(), ecec(), exit(), wait());
c. Tworzenie i obsługa wątków (pthread_create(), pthread_join(), pthread_detach(),
pthread_exit(), pthread_mutex_lock(), pthread_mutex_unlock(),
pthread_mutex_trylock(), pthread_cond_wait(), pthread_cond_signal(),
pthread_cond_broadcast());
d. Obsługa sygnałów (kill(), raise(), signal(), sigaction());
e. Synchronizacja procesów(wątków) (ftok(), semget(), semctl(), semop());
f. Łącza nazwane i nienazwane (mkfifo(), pipe(), dup(), dup2(), popen());
g. Segmenty pamięci dzielonej (ftok(), shmget(), shmat(), shmdt(), shmctl());
h. Kolejki komunikatów (ftok(), msgget(), msgsnd(), msgrcv(), msgctl());
i. Gniazda (socket(), bind(), listen(), accept(), connect(),

• Linki mogą zostać stworzone np. tak jak opisano to w:
https://help.github.com/en/github/managing-your-work-ongithub/creating-apermanent-link-to-a-code-snippet
• Idea linków do kodu zakłada, że osoba oceniająca projekt szybko się po ich
zawartości zorientuje jak zgodny z założeniami jest projekt i ułatwi jego ocenę.

5.3. Punktacja:
a. 10% - zgodność programu z opisem w temacie zadania
• Wygląd/interfejs/ programu może być inny niż w opisie, pod warunkiem, że wszystkie
podstawowe funkcjonalności pozostaną zgodne z opisem;
• Dodatkowe funkcjonalności można dodawać wedle uznania, pamiętając jednak, że
im większy program tym więcej miejsc w których można popełnić błąd.
b. 20% - poprawność funkcjonalna
• Seria testów zależna od tematu. Każdy zaliczony test daje 1/N*20% punktów, gdzie
N to liczba testów przewidzianych dla danego tematu. Celem testów jest sprawdzenie
czy w określonych warunkach nie dochodzi do: blokady, zakleszczenia,
4
przekroczenia maksymalnej liczby procesów, …, itp. Testy opisane szczegółowo w
raporcie. Minimalna liczba testów 4.
c. 20% - poprawne wykorzystanie czterech wybranych z poniższej listy konstrukcji (każda
za 5%):
• Tworzenie i obsługa procesów lub/i wątków;
• Zastosowanie systemowych mechanizmów synchronizacji procesów i/lub wątków –
programowanie współbieżne dla procesów/wątków działających asynchronicznie.
• Zastosowane co najmniej dwóch różnych mechanizmów komunikacji między
procesami (np. kolejka komunikatów do synchronizacji, pamięć dzielona do wymiany
danych);
• Obsługa sygnałów (co najmniej dla dwóch różnych sygnałów);
• Wyjątki/obsługa błędów (m.in. walidacja danych wprowadzanych przez użytkownika)
- zdefiniowanie własnej funkcji do zgłoszenia i obsługi wyjątków.
• Własne moduły (podział programu na przynajmniej dwa pliki, np. jeden do obsługi
logiki, kolejne do obsługi napisanych procedur).
d. 10% - wyróżniające elementy, w szczególności:
• Wykorzystanie zaawansowanych konstrukcji programistycznych (ponad
opisane/wymienione w pkt. 5.2).
• Wykorzystanie zaawansowanych algorytmów zapewniających dodatkową
funkcjonalność ponad opisane minimum.
• Interfejs graficzny (lub synchronizacja i kolorowanie wyjścia terminala) obrazujący
działanie symulacji.
e. 40% - Czytelność i udokumentowanie kodu (opis procedur, pseudokody kluczowych
algorytmów, komentarze) oraz aktywność na GitHub (ilość i systematyka dokonywania
komitów – ogólnie pojęte „development activity”).




Temat 4 – Kolej linowa.  
W pewnej górskiej miejscowości znajduje się krzesełkowa kolej linowa czynna w okresie letnim, 
obsługująca m.in. rowerowe trasy zjazdowe. Z kolei krzesełkowej korzystają piesi oraz rowerzyści.
Kolej składa się z 4‑osobowych krzesełek o łącznej liczbie 72 sztuk. Jednocześnie może być zajętych 36 krzesełek.
Na krzesełku może maksymalnie siedzieć dwóch rowerzystów lub jeden rowerzysta i dwóch pieszych, albo czterech pieszych.

Rowerzyści/turyści przychodzą na teren stacji w losowych momentach czasu (nie wszyscy z nich muszą korzystać z kolei linowej).
Wejście na teren kolejki linowej odbywa się po opłaceniu biletu/karnetu w kasie. 
Karnety są jednorazowe, czasowe (Tk1, Tk2, Tk3) lub dzienne. Dzieci poniżej 10.
roku życia oraz seniorzy powyżej 65. roku życia mają 25% zniżki. Dzieci poniżej 8.
roku życia znajdują się pod stałą opieką osoby dorosłej. Aby dostać się na peron i usiąść na krzesełku należy przejść dwa rodzaje bramek:
- wejście na teren dolnej stacji odbywa się czterema bramkami jednocześnie – na tych bramkach sprawdzany jest bilet/karnet,  
- wejście na peron odbywa się trzema bramkami – na tych bramkach następuje kontrola osób, które mają usiąść na jednym krzesełku; bramki te otwiera pracownik1.  

Na terenie dolnej stacji (po przejściu pierwszych bramek, a przed wyjściem drugimi bramkami) może przebywać maksymalnie N osób. 
Wyjazd/wyjście z peronu stacji górnej odbywa się dwoma drogami jednocześnie (ruch jednokierunkowy). 
Stacja dolna jest obsługiwana przez pracownika1, stacja górna jest obsługiwana przez pracownika2. 
W przypadku zagrożenia pracownik1 lub pracownik2 zatrzymują kolej linową (sygnał1). 
Aby wznowić działanie, pracownik który zatrzymał kolej komunikuje się z drugim pracownikiem – po otrzymaniu komunikatu zwrotnego o gotowości kolej jest uruchamiana ponownie (sygnał2).

Rowerzyści zjeżdżają trzema trasami o różnym stopniu trudności – średni czas przejazdu dla poszczególnych tras jest różny i wynosi odpowiednio T1, T2 i T3 (T1 < T2 < T3).

Zasady działania stacji ustalone przez kierownika są następujące:  
- Kolej linowa jest czynna w godzinach od Tp do Tk. W momencie osiągnięcia czasu Tk na bramkach przestają działać karnety. Wszystkie osoby, które weszły na peron mają zostać przetransportowane do stacji górnej. Następnie po 3 sekundach kolej ma zostać wyłączona.  
- Dzieci w wieku od 4 do 8 lat siadają na krzesełko pod opieką osoby dorosłej.  
- Osoba dorosła może opiekować się jednocześnie co najwyżej dwoma dziećmi w wieku od 4 do 8 lat.  
- Każde przejście przez bramki (użycie danego karnetu) jest rejestrowane (id karnetu – godzina). 
    Na koniec dnia jest generowany raport/podsumowanie liczby wykonanych zjazdów przez poszczególne osoby/karnety.  
- Osoby uprawnione VIP (ok. 1%) wchodzą na teren dolnej stacji bez kolejki (używając karnetu!).  

Napisz procedury **Kasjer**, **Pracownik** i **Turysta** symulujące działanie kolei linowej. Raport z przebiegu symulacji należy zapisać w pliku (plikach) tekstowym.